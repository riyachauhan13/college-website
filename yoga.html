<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h2>International Yoga Day celebrated at SGRRU with yoga performances
        Posted on: 22 Jun,2024</h2>
        <img src="yoga.jpg" width="100%" alt="">
        <p>10वें अंतर्राष्ट्रीय योग दिवस के अवसर योग शिक्षकों एवम विद्यार्थियों ने करवाए कई कार्यक्रम 
            जनपद के विभिन्न संस्थानों एवम् उत्तर प्रदेश के बुलंदशहर में योग प्रोटोकॉल का  करवाया अभ्यास 
            श्री गुरु राम राय विश्वविद्यालय (एसजीआरआरयू)में अंतर्राष्ट्रीय योग दिवस के अवसर पर स्कूल आफ यौगिक साइंस एवम् नैचुरोपैथी द्वारा ‘स्वयं और समाज के लिए योग‘ वर्ष 2024 की थीम पर अंतर्राष्ट्रीय योग दिवस प्रोटोकॉल कार्यक्रम का आयोजन किया गया। श्री गुरु राम राय विश्वविद्यालय के प्रेसिडेंट श्रीमहंत देवेंद्र दास जी महाराज और विश्वविद्यालय के कुलपति प्रोफेसर डाॅ. यशबीर दीवान ने अंतर्राष्ट्रीय योग दिवस के अवसर पर सभी को शुभकामनाएं प्रेषित कीं।
            
            शुक्रवार को योग प्रोटोकॉल का शुभारंभ करते हुए विश्वविद्यालय के कुलसचिव डॉ अजय कुमार खंडूड़ी ने कहा कि पूरे विश्व में आज अंतर्राष्ट्रीय योग दिवस मनाया जा रहा है। उन्होंने योग की आवश्यकता बताते हुए कहा कि योग न केवल व्यक्तिगत स्वास्थ्य में सुधार करता है बल्कि सामाजिक कल्याण में भी योगदान देता है। यह व्यक्तिगत और सामूहिक स्वास्थ्य के परस्पर संबंध को रेखांकित करता है। योग को व्यक्तिगत विकास और सामाजिक बेहतरी के साधन के रूप में बढ़ावा दिया जाना चाहिए।
            
            योग प्रोटोकॉल कार्यक्रम में श्री गुरु राम राय विश्वविद्यालय के समस्त छात्र-छात्राओं और शिक्षकों ने प्रतिभाग किया। सभी ने एक साथ योगासन करके स्वस्थ जीवन शैली अपनाने का संकल्प लिया। छात्र-छात्राओं को योग प्रोटोकॉल का पालन करने की प्रेरणा देते हुए स्कूल ऑफ यौगिक साइंस एंड नेचुरोपैथी के संकाय अध्यक्ष प्रोफेसर (डॉ०) कंचन जोशी ने छात्र-छात्राओं को योग प्रोटोकॉल का अभ्यास करवाया और साथ ही नियमित योग करने की सलाह दी। इसके साथ ही उन्होंने कहा कि योग एक अनुशासन है जो इसका पालन करता है वह जीवन भर स्वस्थ रहता है। 
            
            श्री गुरु राम राय विश्वविद्यालय के स्कूल ऑफ यौगिक साइंस एंड नेचुरोपैथी के शिक्षकों एवं विद्यार्थियों के द्वारा जनपद के विभिन्न स्कूलों एवं उत्तर प्रदेश के बुलंदशहर में योग प्रोटोकॉल का अभ्यास करवाया गया जिसमें डॉ. अनिल थपलियाल के द्वारा यूकोस्ट देहरादून एवं हेमवती नन्दन बहुगुणा उत्तराखण्ड चिकित्सा शिक्षा विश्वविद्यालय, देहरादून में योग प्रोटोकॉल का अभ्यास करवाया गया।
            
            स्कूल ऑफ यौगिक साइंस एंड नेचुरोपैथी के विभागाध्यक्ष डॉ. सुरेन्द्र प्रसाद रयाल ने टी.एच.डी.सी. इण्डिया लिमिटेड, ऋषिकेश के अध्यक्ष एवं प्रबन्ध निदेशक सहित सभी अधिकारियों को योग प्रोटोकॉल का अभ्यास करवाया गया। उन्होंने नगर निगम ऋषिकेश में त्रिवेणी घाट के किनारे पर भी योग प्रोटोकॉल का अभ्यास करवाया। जिसमें हरिद्वार संसदीय क्षेत्र से सांसद माननीय त्रिवेन्द्र सिंह रावत एवं नगर निगम ऋषिकेश की निवर्तमान प्रथम महिला मेयर श्रीमति अनिता ममगाईं भी उपस्थित रहीं।</p>
</body>
</html>














